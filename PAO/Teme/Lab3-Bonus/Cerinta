Exercitiu bonus:
a. Implementaţi o clasă MyArrayList, care va reprezenta un vector de numere reale, cu posibilitatea redimensionării automate. Ea va fi definită în pachetul arrays. Clasa va conţine următoarele metode:
- un constructor fără parametri, care creează intern un vector cu 10 elemente;
- un constructor cu un parametru de tipul întreg, care creează un vector de dimensiune egală cu parametrul primit;
- o metodă numită add(float value), care adaugă valoarea value la primul index disponibil al vectorului. Dacă se depăşeşte capacitatea vectorului, acesta se va redimensiona la o capacitate dublă;
Atenţie! Există o diferenţă între capacitatea vectorului (dimensiunea cu care a fost iniţializat) şi numărul de elemente memorate efectiv în el (care este cel mult capacitatea).
- o metodă numită contains(float value) care returnează true dacă value există în cadrul vectorului;
- o metodă numită remove(int index) care elimină valoarea aflată în vector la poziţia specificată de index (numerotarea incepând de la 0); se va da un mesaj dacă indexul este invalid;
- o metodă numită get(int index) care va returna elementul aflat în poziţia index;
- o metodă numită size() care returnează numarul de elemente memorate in vector;
- o metodă declarată public String toString() care va returna o reprezentare a tuturor valorilor vectorului ca un şir de caractere.

b. Scrieţi o clasă de test separată pentru clasa MyArrayList, populând lista cu 3 elemente şi verificând că valorile întoarse de metoda get corespund, într-adevăr, poziţiilor aferente din vectorul intern clasei.

c. Scrieţi un scenariu de utilizare a clasei MyArrayList, astfel:
- iniţializând-o cu o capacitate de 5 de elemente iar apoi inserând 10 elemente aleatoare utilizând doar metoda add;
- cautând 5 valori aleatoare în vector;
- eliminând 5 valori aleatoare din vector.
